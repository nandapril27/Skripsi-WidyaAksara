 A. Pengertian Aksara Sunda

Aksara Sunda téh asalna tina aksara Brahmi ti India, leuwih jauhna deui tina aksara Pallawa. Dipakéna aksara Sunda téh dina prasasti, piagem jeung naskah kuna. 
Dumasar kana catetan sajarah, aksara Sunda geus dipaké ku urang Sunda ti abad ka-14. Prasasti anu maké aksara Sunda nyaéta prasati Geger Hanjuang di Tasikmalaya jeung prasati Astana Gedé di Kawali Ciamis. Piagem anu make aksara Sunda nya éta Pigem Kabantenan di Bekasi. Ari naskah kuna anu make aksara Sunda diantarana waé Carita Pakuan, Carita Parahyangan, Siksakandang Karesian jeung Amanat Galunggung. 

Disawang tina wangun jeung sifatna, aksara Sunda kaasup aksara miengan (silabis), nyaéta hiji aksara ngalambangkeun saengang . Tangtu béda jeung aksara latén nu sifatna misora (fonétis), nya éta hiji aksara ngalambangkeun hiji sora. Béda deui jeung aksara tionghoa anu sipatna milambang (logografis), nyaéta hiji aksara ngalambangkeun hiji kecap. 

----------------------------------------------------------
B. Mikawanoh Wangun Aksara Sunda Kaganga

Aksara Sunda Kaganga miboga opat rupa wangun, diantarana nyaeta :  
7 aksara swara (vokal), 23 aksara ngalagena (konsonan), 13 rarangkén (pananda sora), jeung 10 angka.

1.	Aksara Swara (aksara vokal)
Aksara swara (vokal) aya 7 rupa nyaéta : <a>, <i>, <u>, <é>, <o>, <e>, jeung <eu>.

 
2.	Aksara Ngalagena (aksara konsonan vokal a)
Aksara ngalagena nyaéta aksara konsonan au dibarengan ku vokal /a/, upamana waé konsonan /k/ jeung vokal /a/ jadi aksara <ka>.

a)	Aksara Ngalagena Sampakan (tulén)
Aya 18 rupa nyaéta : <ka>, <ga>, <ca>, <ja>, <nya>, <ta>, <da>, <na>, <pa>, <ba>, <ma>, <ya>, <ra>, <la>, <wa>, <sa>, <ha>.

b)	Aksara Ngalagena serepan
Aya 5 rupa nyaéta : <fa>, <qa>, <va>, <xa>, <za>.

 
3.	Angka
Jumlah angka teu kawatesanan, tapi angka dasar aya 10, nyaéta angka 0 nepi ka 9.

 
4.	Rarangkén (Pananda sora)
Rarangkén atawa sora (vokalisasi) jumlahna aya 13. Disawang tina tempat cicingna, rarangkén aya sababaraha rupa nyaéta : 

a)	Ditulis diluhureun aksara, aya 5 
nyaéta : panghulu (-i), pamepet (-e), paneuleung (-eu), panglayar (-r), panyecek (-ng).

b)	Ditulis dihandapeun aksara, aya 3 
nyaéta : panyuku (-u), panyakra (-ra), panyiku (-la).

c)	Ditulis sajajar jeung aksara, aya 5 
nyaéta : panéléng (-é), panolong (-o), pamingkal (-y), pangwisad (-h), pamaéh (ngaleungitkeun vokal a).

----------------------------------------------------------
Sumber : Buku Paket Panggelar Basa Sunda | SMA/MA/SMK/MAK Kelas X | Penerbit Erlangga 